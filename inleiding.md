## Samenvatting  

Dit document beschrijft het wijzigingsprotocol voor het beheer van het Nederlandse applicatieprofiel op [DCAT-AP-3.0]. Dit Nederlandse applicatieprofiel - DCAT-AP-NL - beantwoordt de vraag over hoe [DCAT-AP-3.0] in de Nederlandse praktijk wordt toegepast.  Het profiel faciliteert de uitwisseling van metadata van verschillende domeinen tussen Nederlandse datacatalogi van (semi)overheidsorganisaties op lokaal, regionaal en landelijk niveau en tussen Nederlandse datacatalogi en EU datacatalogi. Het definieert het schema en geeft voorbeelden voor het gebruik ervan. Het Nederlandse profiel voor DCAT is niet statisch. Dit document beschrijft het protocol voor het beheerregime op basis van BOMOS om wijzigingen naar behoefte en op basis van voorstellen gestructureerd door te voeren. 

## Inleiding

### Introductie

Geonovum ontwikkelt en beheert DCAT-AP-NL in opdracht van het Ministerie van Binnenlandse Zaken en Koninkrijksrelaties (BZK), Directie digitale samenleving. 

Het opstellen en gebruik van het protocol is onderdeel van het beheerproces van een standaard. Geonovum voert het beheer en de doorontwikkeling van standaarden, waaronder DCAT-AP-NL, uit conform het beheer- en ontwikkelmodel voor open standaarden: <a href='https://www.logius.nl/diensten/bomos' target='_blank'>BOMOS</a>.
Wijzigingen in DCAT-AP-NL worden niet zomaar doorgevoerd; voor de ene gebruiker van de stamdaard zal de wijzing gering zijn, voor de ander kan het grote gevolgen hebben. Daar houden wij rekening mee. De gebruikersgroepen van de standaarden en andere betrokkenen in het wijzigingsproces zijn vastgelegd, evenals de belangrijkste taken en verantwoordelijkheden en de momenten waarop zij betrokken zijn in dit proces.

### Waarom een wijzigingsprotocol

In dit wijzigingsprotocol staan de sturende principes achter het wijzigingsproces voor deze standaard. Met het protocol wordt elke wijziging van DCAT-AP-NL een voorspelbaar proces voor de ketenpartners en gebruikers. In het protocol zijn basisbegrippen en uitgangspunten uiteengezet voor het wijzigingsproces, bijvoorbeeld wat onder nieuwe en volgende versies verstaan wordt, en wanneer deze nieuwe versie(s) verwacht mogen worden.

### Begrippen

| Begrip | Toelichting | 
|------------|---------|
| **Wijzigingsprotocol**  | Hiermee wordt het geheel van vastgelegde regels en afspraken voor het wijzigen van de standaard vastgelegd.        |
| **Wijzigingsproces**  |  Het wijzigingsproces is de daadwerkelijke wijziging van de standaard op een bepaald moment. Het volledige wijzigingsproces doorloopt de fasen van het wijzigingsprotocol met een datum van inwerkingtreding van de nieuwe standaard.        |
| **Wijzigingsverzoek**  | Een wijzigingsverzoek is door een actor ingediend bij Geonovum, de beheerder van de standaard; de standaard moet op een bepaald punt met deze reden worden aangepast of aangevuld of niet. Een wijzigingsverzoek dat niet wordt ingewilligd, wordt beargumenteerd afgewezen. Een ingediende wens of gevonden fout voor de standaard noemen we een wijzigingsverzoek.|
| **Wijzigingsvoorstel** | In het wijzigingsproces worden de wijzigingsverzoeken die daarin worden meegenomen gebundeld tot één wijzigingsvoorstel.        |
|**Expert- en gebruikersgroepen** |	De Expert- en gebruikersgroepen leveren input voor de de impactanalyses van de wijzigingsverzoeken aan het beheerteam van DCAT-AP-NL (Geonovum).